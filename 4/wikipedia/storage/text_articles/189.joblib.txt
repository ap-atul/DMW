ॲंड्रू विल्यम मेलन हा अमेरिकेचा उद्योगपती आणि दानशूर होता. हा अमेरिकेचा युनायटेड किंग्डममधील राजदूत तसेच अमेरिकेचा अर्थसचिवही होता.
मेलनचे कुटुंब धनाढ्य होते. १८७२मध्ये ॲंड्रूचे वडील थॉमस मेलन यांनी ॲंड्रूला लाकूड आणि कोळशाचा व्यवसाय उघडून दिला. ॲंड्रूने थोड्याच वेळात त्यातून नफा मिळवून दाखवला. १८८०मध्ये हा थॉमस मेलनच्या टी. मेलन ॲंड सन्स या वित्तसंस्थेत रुजू झाला व दोनच वर्षात ही बॅंक त्याने स्वतःच्या नावावर करून घेतली. १८८९मध्ये याने युनियन ट्रस्ट कंपनी आणि युनियन सेव्हिंग्ज बॅंक ऑफ पिट्सबर्ग या संस्थांची स्थापना केली. यानंतर त्याने खनिज तेल, पोलाद, नौकाबांधणी आणि बांधकामाचे व्यवसायही सुरू केले.
वॉरेन जी. हार्डिंगने मेलनला १९२१मध्ये अर्थसचिवपदावर नेमला. मेलन या पदावर जवळजवळ बारा वर्षे होता.
